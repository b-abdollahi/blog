---
layout: post
comments: True
title: ناسازگار
---
چشمم نگاه میکند ولی نمیبیند،  مغزم درجا میزند،  خاطرات تصادفی مرور می‌شوند، صورت ها جلوی چشمانم می آید ولی نمیشناسم، نمیدانم چرا، نمیدانم برای چی یا کی، مثل کامپیوتری می مانم که به امان خدا رها شده باشد و بعد از مدتی، اسکرین سیورش فعال شود و یک آکواریوم با ماهی های رنگی رنگی نشان دهد. حسش نیست، هیچ چیز،  واقعا حس هیچ چیز نیست. دیوار های اتاق هر کدام یک قدم جلو آمده اند، تازه الان فرش کوچکم تو ذوق نمیزند!  

همه ی این حس های بد را بگذاریم کنار،  دلم خوش است که امروز ظرف ها را شسته ام،  گرد گیری و جارو کردم، هر چیز سر جایش است،  غیر از یک قاب عکس که خیلی وقته توی کمد مخفی شده. 

به بالا سمت راست صفحه ی گوشیم نگاه میکنم،  هنوز دو ساعت و پنجاه و هفت دقیقه مانده تا 00:00، ساعتی که خیلی شب ها بهانه ای بوده برای سر صحبت را باز کردن با او. 

همچنان روی اسکرین سیور هستم، منتظر تا شاید کسی دکمه ای را بفشارد یا ماوس رو تکانی دهد. 
