---
layout: post
comments: True
title: فریاد
---
صبح با صدای جیغ های ریز ولی بلندش سراسیمه از خواب پاشدم، از درد داشت فریاد میزد،  ته صداش شنیدم که به عشقش که یکم اونطرف تر ازش داره با ترس نگاهش میکنه، میگه که فرار کنه،  میگه که منتظرش نمونه و ممکنه نفر بعدی اون باشه. 
بدن نیمه جونش افتاده بود روی زمین،  دیگه نمیتونست پاهاشو حس کنه،  به زور سرش رو بلند کرد و از ترس رنگ یخ شد...  پاهاش دیگه بهش وصل نبودند،  یکم آن طرف تر افتاده بودند،  نفسش رو توی سینش حبس کرد و برای آخرین بار توی چشای عشقش نگاه کرد و با اشکاش بهش گفت که همیشه توی همه ی این سال ها عاشقش بوده و خواهد بود. 

دیگه امیدی برای زنده موندن تو وجودش نبود، صداش کم کم توی زوزه ی ظالمانه ی اره برقی گم شد. 

چشماش رو بست، گنجیشک هایی رو تصور کرد که روی دستاش نشستند و برایش آواز میخوانند.  با خیال خوش به خواب رفت...  خواب ابدی... 
 
دوست پسرش از ترس صداش در نمیومد،  نمیتونست باور کنه که تنها یار و عشق تمام زندگیش رو جلوش تیکه تیکه کردند...  اگر میخواست هم نمیتونست فرار کنه و اون رو تنها بذاره...  توی تمام عمرش هیچ جا سفر نرفته بود،  هیچ جارو نمیشناخت...  کجا بره توی این دنیای غریب...  باید میموند،  توی اون لحظه مرگ تنها آرزوش بود...  میدونست که این تنها راه رسیدن دوباره به عشقشه... 

داشتند به سمتش میومدند... فهمید که نوبتش رسیده...  گوش هاشو گرفت،  چشم هاشو بست، درد توی یک لحظه تمام وجودش رو پر کرد،  ولی کوتاه بود،  دیگه دردی نداشت،  حس خوشبختی میکرد،  حس میکرد همه چیز دوباره خوبه، 

آروم چشماشو باز کرد، نور خورشید یه بار دیگه داشت تن لختش رو گرم میکرد،  سرش رو برگردوند،  عشقش با لبخند همیشگیش کنارش ایستاده بود.  

بهم نگاه کردند و به حقیقت پی بردند...  دیگه هیچ وقت هیچ کس نمیتونست از هم جداشون کنه...  تا ابد برای هم خواهند بود...

.

.

.

این داستان دوتا درخت کاج قد کشیده و سالخورده ای بودند که تمام عمرشون رو یه گوشه ی حیاط جلوی خونم با هم گذرونده بودند...  ولی دیروز، توی یه روز بارونی،  چند نفر اومدند و یه طناب به گردنش بستند،  با اره پاهاشون رو بریدند، روی زمین انداختنشون و بعد از تیکه تیکه کردن با خودشون بردند...

![_config.yml]({{ site.baseurl }}/images/trees.jpg)


